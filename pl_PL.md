# Kodeks etyczny projektanta

* [Człowieczeństwo jest dla projektanta wartością nadrzędną.](#czlowieczenstwo-jest-dla-projektanta-wartoscia-nadrzedna)
* [Projektant odpowiada za to, co stworzył.](#projektant-odpowiada-za-to-co-stworzyl)
* [Projektant przedkłada pozytywny efekt swojej pracy ponad formę.](#projektant-przedklada-pozytywny-efekt-swojej-pracy-ponad-forme)
* [Zadaniem projektanta jest nie tylko praca, ale i doradztwo.](#zadaniem-projektanta-jest-nie-tylko-praca-ale-i-doradztwo)
* [Projektant oczekuje krytyki.](#projektant-oczekuje-krytyki)
* [Projektant chce poznać grupę, dla której projektuje.](#projektant-chce-poznac-grupe-dla-ktorej-projektuje)
* [Projektant nie wierzy w grupy niszowe (edge cases)](#projektant-nie-wierzy-w-grupy-niszowe)
* [Projektant jest częścią społeczności profesjonalistów.](#projektant-jest-czescia-spolecznosci-profesjonalistow)
* [Projektant docenia różnorodność i konkurencję w zawodzie.](#projektant-docenia-roznorodnosc-i-konkurencje-w-zawodzie)
* [Projektant spędza czas na refleksji.](#projektant-spedza-czas-na-refleksji)


***


### Człowieczeństwo jest dla projektanta wartością nadrzędną.

Zajmujesz się projektowaniem, ale przede wszystkim jesteś człowiekiem. Dzielisz planetę z innymi ludźmi. Stając się projektantem, podejmujesz wyzwanie; możesz wspomóc innych swoją pracą, ale także utrudnić im życie. Świadomość tego, jak twoja praca wpłynie na innych powinna być dla ciebie podstawowym kryterium oceny swojej praktyki.

Każdy człowiek ma obowiązek zrobić wszystko, co może, żeby zostawić za sobą planetę w stanie lepszym, niż ten, który zastał. Projektanci nie są wyjątkiem od tej reguły.

Jeśli wykonujesz pracę, której efekty wykorzystują różnice w poziomie płac lub nierówności systemu klasowego, nie spełniasz swojej powinności jako osoba żyjąca w społeczeństwie. Co za tym idzie, nie sprawdzasz się jako projektant.

### Projektant odpowiada za to, co stworzył.

Projektując, podejmujesz działania, które nakładają na ciebie odpowiedzialność za to, co przynosisz na świat. Efekty twojej pracy noszą twoje imię. I chociaż trudno jest przewidzieć, co się z nimi stanie, to nie powinno cię dziwić, jeśli coś, co zostało stworzone z zamysłem spowodowania krzywdy spowoduje krzywdę. Nie możemy się dziwić, jeśli ktoś zginie postrzelony z broni, którą zaprojektowaliśmy. Nie powinniśmy czuć się zaskoczeni, jeśli baza danych, którą zaprojektowaliśmy w celu przechowywania danych uchodźców będzie użyta w procesie deportacji. Kiedy rozmyślnie projektujemy coś, co ma krzywdzić ludzi, postępujemy nieodpowiedzialnie. Kiedy efekty naszej pracy sprawiają krzywdę innym, a my nie byliśmy świadomi efektu końcowego, kiedy projektowaliśmy — jesteśmy podwójnie winni.

Twoje dzieło to twoja spuścizna. Będzie żyło dłużej, niż ty — i będzie świadczyć o twojej pracy.

### Zadaniem projektanta jest nie tylko praca, ale i doradztwo.

Kiedy ktoś wynajmuje cię do wykonania pracy, poszukuje twojej ekspertyzy. Musisz nie tylko wywiązać się z zadania, ale także ocenić wpływ, jaki wywrze. I zakomunikować to twojemu klientowi lub pracodawcy. Jeżeli okaże się, że twoja praca przynieść może negatywny efekt, twoim zadaniem jest przekazać informację o tym i, jeśli to możliwe, odwrócić ten efekt. Jeśli nie jest to możliwe, twoją powinnością jest nie dopuścić to wypełnienia zadania. Innymi słowy, nie zostajesz zatrudniony tylko po to, by coś stworzyć, ale także po to, by ocenić ekonomiczny, socjologiczny i ekologiczny wpływ twojej pracy na otoczenie. Jeśli dokonując oceny zrozumiesz, że jest źle — w twoim zakresie leżeć będzie uniemożliwienie dalszych prac.

Projektant jest ekspertem i służy innym, ale nie oznacza to, że jest niewolnikiem. Mówienie "nie" to jedno z jego narzędzi. Pytanie "dlaczego" to jedna z metod pracy. Przymykanie oczu nie wpisuje się w zakres prac projektanta. Powinniśmy zawsze pytać samych siebie, dlaczego coś tworzymy — jest to lepsze niż pytanie, jak można to coś zrobić.

### Projektant oczekuje krytyki

Żaden kodeks etyczny nie powinien chronić twojej pracy przed krytyką — czy to klientów, czy też publiczną, ani od innych projektantów. Zamiast tego, powinieneś zachęcać do niej po to, by pracować coraz lepiej. Jeśli twoja praca jest tak delikatna, że nie wytrzyma słów krytyki, to nie powinna nigdy zaistnieć. Zanim efekty twojej pracy ujrzą światło dzienne, powinny zostać poddane ocenie — i przygotuj się na to, że krytyka może nadejść znikąd.

Rolą krytyki, kiedy jest odpowiedzialnie udzielana, jest ewaluacja i wsparcie rozwoju procesu projektowego. Krytyka to dar. Czyni dobrą pracę jeszcze lepszą. Powstrzymuje złą pracę przed ujrzeniem światła dziennego.

Powinniśmy prosić o krytykę na każdym etapie procesu projektowego. Nie da się poprawić ciasta po upieczeniu go, ale możesz zwiększyć szanse na to, by projekt zakończył się szczęśliwie, jeśli poprosisz o feedback wcześnie — i będziesz prosić o niego często. To twoja odpowiedzialność.

### Projektant chce poznać grupę, dla której pracuje.

Design to rozwiązanie problemu obarczonego ograniczeniami. Aby zrozumieć, czy dobrze rozwiązujesz problem, musisz spotkać ludzi, których ten problem dotyczy. A jeśli pracujesz jako część zespołu, cały zespół powinien odzwierciedlać grupę ludzi, dla której projektujesz. Im bliższe to odzwierciedlenie, tym dokładniej odpowiecie na potrzeby grupy, dla której tworzycie. Różnorodna drużyna będzie mogła spojrzeć na problemy z różnych punktów widzenia, z perspektywy różnych przeżyć i doświadczeń. Zespół, który faworyzuje jeden tylko punkt widzenia nie zrozumie nigdy ograniczeń projektu dla różnorodnej grupy docelowej.

A empatia? Empatia to ładne słowo, które równoważne jest z "wykluczeniem". Jeśli projektujesz coś dla kobiet i zastanawiasz się, jak użyły by twojego produktu — zatrudnij w drużynie kobietę.

### Projektant nie wierzy w grupy niszowe (edge cases).

Kiedy zdecydujesz już, dla kogo projektujesz, podejmujesz również decyzję o tym, dla kogo nie projektujesz. Przez całe lata referowaliśmy do osób, które nie były bezpośrednimi użytkownikami naszych produktów jako "grupy niszowe". Marginalizowaliśmy je. Decydowaliśmy, że były na świecie osoby, których problemy nie były warte rozwiązywania.

Facebook podaje, że ma obecnie dwa miliardy użytkowników. Jeden procent tej grupy, czyli "nisza" według nomenklatury wielu projektantów, to dwadzieścia milionów ludzi. To właśnie "margines".

Eric Meyer powiedział: "Kiedy nazywasz coś niszą, tak naprawdę określasz tylko jasno, o co nie dbasz." To właśnie osoby transseksualne, które łapią się w "grupę niszową" projektów wymagających "prawdziwych imion i nazwisk". To samotne matki, od których wymaga się "podpisu obojga rodziców". To starsi emigranci, którym odmawia się głosu w wyborach dlatego, że nie ma dla nich kart wyborczych w ich własnych językach.

To nie są grupy niszowe. To ludzie tacy jak my i należy im się nasza pełna uwaga.

### Projektant jest częścią społeczności profesjonalistów.

Jesteś częścią profesjonalnej społeczności i to, jak wykonujesz swoją pracę i zachowujesz się na co dzień dotyka każdego członka tej społeczności. Dokładnie tak samo, jak przypływ porusza wszystkimi łodziami, załatwienie potrzeby fizjologicznej w basenie dotyka wszystkich pływaków. Jeśli jesteś nieszczery w stosunku dla klienta albo pracodawcy, następny po tobie projektant ucierpi na tym. Jeśli będziesz pracować za darmo, tego samego będzie się oczekiwać od niego. Jeśli nie powstrzymasz się od wykonania złej roboty, projektant, który nadejdzie po tobie będzie musiał pracować dwa razy tak ciężko, jak ty, żeby posprzątać.

Chociaż każdy projektant jest etycznie zobligowany do pracy, która przynosi wymierne efekty finansowe, praca kosztem innych designerów jest niedopuszczalna. Nigdy nie popychaj innego projektanta pod pociąg tylko po to, by wesprzeć własne interesy. Nie dopuszczaj się modyfikowania cudzej pracy, wykonywania niezamówionej pracy ani plagiatu.

Projektant chce stworzyć społeczność — a nie ją podzielić.

### Projektant docenia różnorodność i konkurencję w zawodzie.

Projektant uczy się przez całą swoją karierę — a to oznacza stawanie na przeciwko nieznanej wiedzy. Często wymaga to słuchania innych osób. Oznacza to otwartość na doświadczenia osób z różnych miejsc i kultur — i zapraszania do dyskusji ludzi, których historycznie trzymano na dystans. Musimy stworzyć przestrzeń dla marginalizowanych głosów. Różnorodność prowadzi do lepszych efektów i rozwiązań. Rożnorodność prowadzi do lepszego projektowania.

Projektant trzyma ego na wodzy. Wie, kiedy się zamknąć i kiedy posłuchać. Jest świadom własnej stronniczości i dopuszcza do siebie jej krytykę. Projektant walczy o głos dla osób, które cierpiały w milczeniu.

### Projektant spędza czas na refleksji

Nikt nie budzi się jednego dnia, decydując o wywaleniu zasad etycznego projektowania przez okno. To dzieje się po kawałku; jeden poślizg za drugim. To małe decyzje, które mogą się wydawać w porządku, kiedy je podejmujesz — a potem łapiesz się na tym, że zaprojektowałeś stronę wspierającą ograniczenie praw kobiet do kontrolowania ciąży.

Dokonuj refleksji raz na kilka miesięcy. Oceń decyzje, które podejmowałeś. Czy postępujesz zgodnie z samym sobą? Czy, motywowany przez kolejne podwyżki i udziały w firmie, delikatnie przesuwasz swoją granicę?

Jeśli zszedłeś z kursu, skoryguj go. Jeśli twoje miejsce pracy to nieetyczne piekło, to zmień je.

Twoja praca to wybór. Bądź go świadom i pracuj porządnie.
